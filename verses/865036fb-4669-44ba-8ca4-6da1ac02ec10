---
Title: Enjoyment in Pure Simplicity
Language: cn
By: Zhuang Zi
Source:
  Title: Chinese Text Project
  URL: http://ctext.org/zhuangzi/normal-course-for-rulers-and-kings
  Publication:
    Date: December 9, 2017
  Source:
    Title: Zhuang Zi
    Locus: VII 3
---
天根遊於殷陽，
至蓼水之上適遭無名人而問焉，
曰：「請問為天下。」
無名人曰：「去！
汝鄙人也，
何問之不豫也！
予方將與造物者為人，
厭則又乘夫莽眇之鳥，
以出六極之外，
而遊無何有之鄉，
以處壙埌之野。
汝又何帠以治天下感予之心為？」
又復問。
無名人曰：「汝遊心於淡，
合氣於漠，
順物自然，
而無容私焉，
而天下治矣。」
